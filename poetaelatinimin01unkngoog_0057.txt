. 48 DE CARMINIBUS AVIENI„ ¹

veteri scheda inscribi AVIENO V. C. testatur υ. Apud
Pithoeum duo extremi versus desiderantur , qui tamen in
Scriverii et aliis Martialis editionibus subjunguntur, et a
Burmanno in codice Vossiano ab Heinsio collate, Wittiano,
et duobus aliis Vossianis reperti sunt. 4⁰ His brevibus car-
minibus quarto loco monumentum Festo Avieno a. filio
Placido positum , et versibus scriptum , subjungendum pu·
tavi. Quum enim priore illius parte ipse loquatur Avienus ,
ut possit pro ipsius carmine haberi , atque nobis jam plures
ejus versus hac in praefatione excitandi explicandique fue-
rint, referri sane ad carmina Avieni merebatur, atque ex-
stare alicubi integrum in nostra collectione debebat.

VI. Ex libris Avieni deperditis memorandae sunt Virgzlic'
fabuloe, et Livii historice iambis expressae ab Avieno, ut
prodit Servius ad Virg. AEn. X, vs. 272 et 388. Fabricius in
Biblioth. Lat. solum Livium⁴ 'iambis scriptum agnoscit, non
aeque Virgilium, et in loco Servii AEn. X, 388 , verba V irgi-
lium et spuria esse putat. Sed alterum locum Servii non
consideraverat vir summus , ubi Virgilii fabulae iambis scri-
ptae diserte memorantur. Metaphrases fuisse Livii et Virgilii,
ut sunt Arati et Dionysii, plerique judicare eruditi viden-
tur, sed falli eos facile concedet, qui cogitet, quam incon-
ditus et vastus , quam vero etiam inutilis et vanus labor hic
futurus fuisset , si quidem Virgilium et Livium totum , at
quantos libros ! non aliter, quam iambis conversos reddere
et describere voluisset. Igitur fecisse mihi Avienus -in iis
libris videtur, quod multiGrammatici vel poetoe scholastici
solebant, qui themata Virgiliana ex certis locis poetae seli-
gebant‚ atque ex iis majore versuum numero expositis sin·
gularia' carmina efficiebant. Hinc Avienus non continuum
opus poeticum e perpetuo Virgilii et Livii textu in iambos
converso confecit, sed summa rerum capita , exstantia facta ,
historias et fabulas selectas seorsum exposuit , et de suo
ornavit, ordine tamen librorum servato. ‚Hoc nisi tenea· ·

