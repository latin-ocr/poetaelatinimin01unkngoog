8 DE R. FESTO AVIENO.

dis futuram , idem fere hoc est , ac quod de Musonii fonte
in Gyara insula narratur, eum docti inventoris caussa instar
fontis caballini habitum, et multorum carminibus celebra-
tum esse. Quando igitur in monumento Rufi Festi lego,
Aquam Caesiam a prole Musonii et Avieni nomen traxisse ,
in eam sententiam adducor, ut credam , eamdem celebrita-
tatem caesiae significari, quae fuerit Musonianae‚ nempe
vel celebratam esse carminibus Avieni , vel, quod ab eo re-
cens deducta , munita et exornata esset, novum nomen ,
h. e. novam famam et celebritatem accepisse. Fontibus olim
consuevisse carmina dicari, et parietibus aedis adfigi, notavi-
mus supra ad Rutilii Itinerar. I, 270, et Rutilius eo loco
testatur, Aquas Taurianas carmine Messalae cum Pieriis com-
paratas esse, perinde ut cum Musoniana et Caesia factum
est. Neque de Avieno dubitari potest, eum subinde Caesium
fontem carmine laudasse, quum alla ejus carmina minora,
ruris delicias spectantia, ut* de agro suc, et de malis Puni·
cis, etiamnum exstent, et loca, in quibus Avienus , aut ejus
majores ‚ praedia habuisse videntur, in ipsa Umbria , ubi
Aqua Caesia, aut ei vicina fuerint. Nam Ameria, hodie
Amelia‚ ubi plurimi lapides, Avienorum mentionem facien-
tes, reperti sunt (ut Griiteriani pag. 1 144, n. 4, et Fabretti
pag. 57, ιι. 323, et 744, ιι. 522), urbs est Umbriae, nec Vul-

sinii, ubi natus Avienus} multum distantxAlia vero versus ’

illius , de quo agimus», interpretatio resmt ‚ alteri fere prae-
serenda, qua statuamus, Caesiam aquam hic dici recentius
aliquod nomen traxisse ab iis , qui ante nominantur, Mu·-
sonio vel Festo Avieno , ut fortasse Musonia vel Festa Aviena
diceretur, propterea quod ab his vel instaurata antiqua Cae-
sia, vel aquaeductus quidam Caesiae noviter instructus et
munitus ad usum publicum esset. Nam fontes, balnea,
thermas ab iis , qui exstruxissent, aut renovassent, nomina
accepisse , multis veterum scriptorum testimoniis ‚ ut et mo-
nimentorum inscriptionibus probatur. Etsi vero locus ali-
quis scriptorum veterum difficile reperitur, quo Aquae Avie-

