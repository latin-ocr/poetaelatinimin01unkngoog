ET INTERPRETmth AVIEN1.' 61
scenderunt. Nam quod J o. Hudsonus, tomo IV Geograph.

minorum , plurimas ‚eruditorum emendationes ad textum
Avieni collegit ‚ tantum abest , ut ipse plena perpetuaque
castigatione ejus defungi voluerit, ut multa intacta et ab
aliis accuratius excutienda reliquerit. Nostra denique aetate
J o. Schraderus, humaniorum literarum in Academia Franc-
querana professor eximius, quum alios poetas minorent,
fere hodie neglectos et parum tractatos, critico lustrare in·-
genio et expurgare consuevit , tum maxime Avienum sibi
expoliendum sumpsit , plurimasque animadversiones in
hunc poetam , doctas sane et laboriosas ‚ conscripsit , sed

easdem fato suo praeventus, aut aliis impeditus occupatio- ·

nibus , reliquit imperfectas. Notarum quidem Schraderi de·
libatos quosdam flores doctiss. Friesemannus in novissima
editione Descriptionis Orbis terrae dedit, in quibus tamen
sunt, quae Heinsio potius ‚ quam Schradero‚ debentur; sed
locupletiores multo in utrumque Avieni opus geographicum
ab eo relictas esse, quum ab auctoribus Bibliotheca Cri·
ticae , quae Amstelodami prodit, obitum Schraderi parte
VIII , p. 143, nuntiantibus , didicissem, adnitentibus viris
clarissimis mihi amicissimis ‚ Laurentio Santenio, et Eva
” Wassenberghio, ut ornando abs me Avieno concederentur,
impetravi. Quibus quidem traditis et inspectis compertum
est, liberalius de eo opere famam esse loquutam; nam nec
in. totam Periegesin Avieni integrae et plane elaborata} anim-
adversiones , nec in Oram maritimam , nisi paucae admo-
dum et tenues conjecturae repertae sunt3 sed erudita huma-
nissimi Wassenberghii cura accessit , qui commentarios
Schrader-i nondum exasciatos , et pericula adnotationum
relegit, atque accuratius digesta et concinnata meis usibus
aptavit. Hujus igitur diligentiae et favori debetur ‚ quod
commentationes Schrader-i ‚ alias forte oblivioni et tenebris
mandandae, jam in lucem vindicantur, et mihi facultas data
est , adnotationibus tam doctis Avienum felicius illustrandi.
Ego vero referendis iis operam dedi , ut mentem senten-

