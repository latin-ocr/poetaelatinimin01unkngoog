384 EXCURSUS vl

significari adparet. Nempe hiemem Apollo Pataris Lyciae
exigere putabatur, sive, ut Servius explicat, κ sex mensibus
hiemalibus apud Pataram , Lyciae civitatem, dare responsa,
et sex aestivis apud Delum υ. Re ipsa nihil aliud significabant,
quam Solis annuum accessum recessumque, sive transitum
in borealem vel australem plagam ‚ quandoquidem et alia
narratione Apollinem stato tempore ad Hyperboreos invisere,
et alio tempore inde redire prodebant. Et quum verno illo
accessu Solis fecundari et laetificari omnia viderint, hinc
vernum Apollini solenne instituerunt, quo ob accepta bene-
ficia grati laetique festos choros agerent. Sic certe absentiam
reversionemque Apollinis pingit Claudianus , VI Cons. Hon.

v· 25 seqq: ............ quum pulcher Apollo

Lustrat Hyperboreas , Delphis cessantibus, aras,

Nil tum Castaliae rivis communibus undae
Dissimiles, vili nec discrepat arbore laurus. . .

At si Phoebus adest, et frenis grypha jugalem
Riphaeo tripodas repetens detorsit ab axe,

Tunc silvae, tunc antra loqui, tunc vivere fontes , ete.

Quoniam sacra Deliaca sub accessum Solis vernum fiebant,
hinc est, quod Avienus dicit, Apollinem ipsum sud sacra
visere, Virgilius, ipsum choros instaurare, et mox: κ Ipse
jugis Cynthi graditur ι. Quae apud Avienum choros agitat,
gens devota Apollini, praecipue quidem sunt Delii, qui sacra
curant, et peculiariter devoti Deo, et templi ejus custodes
sunt3 sed ea sacra fiebant simul per legationes plurium
gentium Graecarum , quae eo ritu pariter devotas se Apollini,
ut communi Deo, pariter devinctas inter se societate et
communione sacrorum praestabant. Avienus quidem secun·
dum Dionysium, v. 527 seq. solos insularum, Delum am-
bientium, incolas festum diem agere dicit, sed Virgilius
Cretas simul et Dryopas , et pictos Agathyrsos nominat. Hoc
idcirco a poeta fieri arbitror, ut populorum genera indicet,
qui socii Graeci nominis, sed diversis regionibus agentes,
ad communia sacra confluebant. Per Cretas nempe arbitror
insularum habitatores intelligi, per Dryopas continentis
terrm, qui extra Helladem et Peloponnesum degunt, siqui-

