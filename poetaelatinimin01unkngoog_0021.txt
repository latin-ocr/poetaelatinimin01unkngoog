· 12 DE R. FESTO AVIENO.

legat, statim hominem Christianum loqui opinetur P‘Quis
tot praeclaras sententias philosophorum veterum de huma-
nitate et fide etiam hostibus exhibenda nescit? quis exem-
pla virorum illustrium, qui se placabiles et beneficos adeo
suis inimicis praebuerunt? Fuse hoc nuper docuit J . C. Chr.
Fischerus , Diss. Quid de offic. et amore erga inim. Groecis
et Rom. placuerit. Halae θαι. 1789. Quod ad relifflia Avieni
loca, ad quae Antonius provocat, adtinet , etiamsi haec sen-
tentiam doctrinae Christianae similem habere videantur, ad
summum tamen aliquam librorum sacrorum notitiam, qua-
lem multi alii scriptores ethnici habuerunt , produnt , non
Christianismum Avieni. Neque vero Antonius· plane adse-
rere audet, Avienum professione Christianum fuisse , sed
saltem , quod optat, credit, fuisse Christianorum dogmatum
gnarum et amantem. Alii arrogantioressunt, atque ut Avie-
num Christo addictum probent ‚ utuntur testimoniis Luit-
prandi in Adversariis , et Marci Maximi in Chronico , quos
libros confictos in gratiam Hispanorum et suppositos esse,
dudum cordatiores viri, in iisque ipse Nic. Antonius, agno-
verunt. Fundum ejus opinionis esse errorem in nomine ‚
et fortasse Christianum hominem eumdemque Hispanum ,
qui simili nomine uteretur , confusum esse cum Avieno
poeta, subinde judicavi, sed parum refert , in rationibus
absurdae sententiae indagandis laborare. Qui , quae scripta
ab Avieno sunt, atque vel' supersunt hodie, vel perierunt,
consideret, nae is plane ineptus et Christianoe antiquitatis
ignarus sit , oportet , qui auctorem eorum Christi religione
imbutum putet. N on solebant scriptores, praesertim poetae ,
qui se Christo addixerant, in ejusmodi argumentis Musam
exercere , in quibus totus , assiduusque laboravit Avienus.
Qui se jactabat assidue carmina scribere , Christianus factus
haud dubie se ad sanctius argumentum, ex historia vel
doctrina sacra petitum , ut tot alii poetae fecerunt , adpli-
cuisset , non transferendis poetarum gentilium carminibus ,
eorumque fabulis et superstitionibus explicandis inhaesisset.

