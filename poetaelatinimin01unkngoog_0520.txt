AD ORAM MARITIMAM. 511

Septemtrionum esse crederetur, quae sunt ipsae noctis sedes ,
quando dies in meridiana et habitata parte terrae est. Jam
qui a meta solis occasum versus profluebat Rhodanus, fa·
cillime pro fine terrae habitatae haberi ab rudi populo poterat.
Confirmant ea, quae Apollonius prodit, ab occasu Rhodani
terram lacubus repletam esse, eosque lacus cum Rhodano
aeque ac Oceano ex altera parte misceri. Haec certe docent,
de regionibus ‚ quae ultra Rhodanum essent, obscuram
tantum famam habuisse Veteres , et quia sciebant , frequentes
ibi lacus cum ipsoque Rhodano conjunctos esse, hinc cre-
didisse, lacus istos aut principium esse Oceani terram finien-
tis , aut certe terram inhospitam et inhabitabilem reddere.
Mihi non est dubium ‚ a vetusta illa opinione, de Rhodano
terrae habitabilis fine, profectum esse, quod Virgilius, Ho-
merum Iliad. XVIII, 576, imitatus, apud Inferos amnem
Eridani superne per silvam volvi diceret, AEn. VI, 659:

.................. unde superne
Plurimus Eridani per silvam volvitur amnis.

Nam Eridanum cum Rhodano, quem Homerus dicto loco
nominare videtur, saepe a Veteribus confusum esse, multis
demonstravit Jan. Rutgersius‚ Var. lect. lib. VI, c. 4, et
Cluv. Germ. ant. lib. 111, c. 34, p. 635 (1). Quando denique

(1) Paria fere de Eridano ad Inferos labente sentit, eumque ad extre-
mos terra cognito fines refert Jo. Henr. Vossius, V. C. in commentario
ad versionem Germ. Georgicorum Virgilii ‚ pag. 67 seq. in hoc tamen
a me discedit , quod Eridanum , quem ego de Rhodano , ille de Rheno
intelligendum putat. Rationem sententie suae precipuam petere videtur
a Rheni in Oceanum septemtrionalem exeun-sm A cujus ostiis quum oram
Oceani septemtrionalis ad extremos usque Scythas extenderent Veteres ‚
ad eamque perpetuarum tenebrarum sedem et umbrarum regnum esse
suspicarentur, hinc poetas , ait , in describendo heroum ad Manes de-
scemu, Eridani mentionem facere ‚ quasi in aditu Inferorum strepentia ,
aut plane ad Inferna regna devoluti. Equidem , quod sententiam ipsam
adtinet, qua Eridani apud Inferoe mentio declaratur, viro eruditissimo
libens adsentio, catera tamen poetarum de Eridano commenta si dispicio,
non ea videntur ejusmodi, ut Rhenus eo nomine spectari potuerit. Erida-
num ita collocant, ut non tam septemtrionem eo signari velint, quam

