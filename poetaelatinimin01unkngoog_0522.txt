‘AD ORAM MARITIMAM. 513

flecteret. Saltus Hercynios longe dissitos non moror , qui
Celtarum etiam nomen longe patuisse sci0.

Ad opinionem illam veterem Celtarum (lc Rhodano , fine
orbis habitati , referendum adhuc puto , quod Avienus haud
multo post de Liguribus narrat, credidisse eos Europam et
Libyam flumine Rhodano disterminari, v. 684. Ridet eam
opinionem , ut inscitiam barbaram , Avienus, sed non majore
jure , quam ridere istam de Columna solis debuisset, si ejus
adpellationis caussam , quam ipsi dedimus, perspexisset. Qui
enim Rhodanum finem orbis esse, et misceri Atlantico
Oceano putabant, quique mare, quod inter Europam et
Africam est, quod ipsi nunquam tentassent, nec magnitu-
dinem ejus explorassent, pro continuatione Rhodani inscite
habebant, hi facile eo duci poterant, ut Rhodanum crede·
rent Europam et Libyam disterminare3 quemadmodum ,
qui postea orbe melius cognito fines terrae ad fretum Gadi-
tanum et columnas Herculis proferebant, eodem freto dice-
bant Europam Libyamque disterminari. Non est igitur, ut
sententiae Is. Vossii ad Pomp. Mel. p. 176, qua absurdam
Ligurum opinionem tollere conatur, accedamus , quando
accolas Rhodani, ait, eum amnem Διγύης, nempe Ligurioe,
terminum dixisse, non Διςὺης, atque adeo apud Avienum
Ligyam pro Libyam legendum existimat. Neque enim ea lectio
vel hanc ob caussam habere locum potest, quod sic Liguria ,
pars Europae, male dicitur ab ipsa-Europa dividi: et si Li-
gures nihil aliud, quam Rhodano finiri Liguriam ‚ dixerunt,
quod res est, et ab omnibus geographis agnoscitur, sane
non erat, cur illud tamquam memorabile Ligurum antiquo·
rum commentum referret Phileas, et tamquam absurdum
reprobaret Avienus. Haec igitur inepta persuasio Ligurum
ex eodem fonte manavit, quo Rhodanum finem terrae, et
Columnam solis ad fontes Rhodani, cum Alpibus ei con-
junctis, duas mundi plagas, et lucis noctisque vices finire
crediderunt. Quapropter has persimiles sibi et invicem
conjunctas fabulas una exponere, et declarare hoc Excursu

tentavimus.

ῳ,-

V. 33

