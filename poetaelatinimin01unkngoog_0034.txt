DE Paos, ET ELAVIAN. AMlcls A'v. 25

decorat (1). Quod si Petronius Probus tam mature, et qui-
dem circa annum 340 publicos honores exorsus est , Avie-
” nus sane, qui libellum de Ora maritima doctrinae institu-
tionisque caussa Probo adolescenti mittit, necesse est, eum
circa idem tempus scripserit, et quia Ora maritima extre-
mum Avieni opus, certe Periegesi posterius est, hinc ille ante
jam florere coeperit sub Constantini et filiorum imperio,
Et quae de moribus Probi Avienus pariter ac Ausonius
scribunt, fere conveniunt in unam personam. Quo perti·
net, quod uterque, laudare ejus virtutem cupiens , ad no·
men Probi adludit. Avienus, v. 2 ε ι Probe, animo atque
sensu». Ausonius latius, v. 44: κ Utrumne mores hoc tui
Nomen dedere3 an nomen hoc Sequuta morum regula? An
ille venturi sciens , Mundi supremus arbiter, Qualem crea·
vit moribus , Iussit vocari nomine? n Uterque etiam singu-
larem in Probo studiorum et literarum amorem praedicat:
Avienus quidem rogatus ab 'eo ‚ ut situm maris Maeotici et
omnem oram maritimam describeret3 Ausonius autem , ut
Titiani apologos et Nepotis Chronica descripta ad juvandam
filiorum institutionem mitteret. Gyraldus et ex eo Vos-
sius (2) Probum esse illum virum Consularem existimat,
ad quem Claudianus scripsit. Iis vero verbis non alium
videtur intelligere, quam ipsum illum, de quo hactenuS,
Petronium Probum. Etsi enim carmen Claudiani re ipsa
scriptum estin Consulatum Probini (non Probi) et Olybrii,
'fratrum ‚ qui erant filii Petronii Probi3 quaedam tamen
exemplaria Claudiani, quae fortasse respexit Gyraldus , in
carminis inscriptione· Probi, Probini et Olybrii nomina
, conjungunt , adeoque Probi patris, Consularis viri, honorem
in filiorum Consulatu quasi continuatum indicant. Et in
ipso carmine tam crebra Probi patris laus occurrit , ut ad

(1) Ejusdem opes , dignitates , et mores, sed minus indulgenter,
describit Ammianus Marcell. lib. XXVII , 11.

(2) De Histor. Lat. cap. 9, p. 202.

