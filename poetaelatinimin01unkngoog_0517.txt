508 EXCURSUS II

rogabimus. Ita vero Cosmas libr0'1V‚ pag. 188, e versione
Montefalconii: ι Sol oriens , et meridiem secundum conver·
siones suas decurrens , semper altitudinem terrae, sive ipsam
terram collustrans, ultra terrae altitudinem illam , versus
Oceanum et ulteriorem terram , noctem efficit : ac rursus
ad occidentem et aquilonem deveniens supra altitudinem
terrae , hic noctem efficit ‚ donec circumveniens ad demissio-
res orientis partes adpareat , ae rursum ad meridiem adscen-
dens hoc universum illuminet ιι. Merito Cosmae addimus
alium scriptorem Geographiae Christianum, anonymum
Ravennatem , quem Ahr. Gronovius eum Pomp. Mela edidit.
Hic enim orbis terrae regna descripturus eum sibi omnino
planum et patentem fingit , atque in meridianum et septem-
trionalem marginem divisum, per quorum alterum sol vel
diei vel noctis horas peragat. Hinc omnium gentium patrias
(hoc ejus vocabulum est) et situm earum per duodecim
diei horas describit, ita ut prima hora solem accipiant Indi ,
duodecima et extrema Britones et Scoti ε pariter reliquas
gentes ad septemtrionem per totidem noctis horas recenset.
Idem contendit, quamvis in prima hora diei sol quasi super
Indorum stet patria , attamen in eadem hora in totum respi-
cere mundum (ipsius verbis utor); quod sane fieri nisi
plano et aequali prorsus mundo non potest. Ex dictis auctoris
etiam colligere necesse est, statuisse eum, ubi sol per meri-
dianum marginem plures gentes et terras percurrerit, et ad
septemtriones pervenerit, ut nox in terris peragratis conse-
quatur, debere eum objecto aliquo0 impedimento lucis oc-
cultari. Et quidem de septemtrionali plaga dicturus primo
adfirmat, solem sub profunditate Oceani Arctoam partem
noctu exambulare; mox autem ex aliorum Philosophorum
sententia subjicit, intra Oceani mare innumerabili spatio ,
investigabili itinere maximos montes esse , post quos , quando
sol occasum accipit , totam perambulet noctem , usque dum
rediens secundum suum tempus mane, post ipsos montes
iterum hominibus adpareat. Haec Ravennas ille pag. 745
Gronov. ·

Recitatis igitur Geographorum testimoniis , quibus vetus

