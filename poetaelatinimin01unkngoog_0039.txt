30 DE CARMINIBUS AVIENI.

Quoe quum facile persuadent nobis, ut praeter exstantia
hodie earmina Avieni satis longa . etiam illa deperdita, a
Servio memorata , Virgilii fabulas et Livii historias iambis
expressas , merito ei tribui censeamus , tum vero vetant alios
libellos , prosa oratione sub· Sexti Rufi, vel Rufi Festi nomine
scriptos, huic nostro ‚ ut nonnulli fecerunt , adscribere.

Ι. Primo loco eorum , quae hodie supersunt, operum
Avieni merito ponimus Metaphmsin Phaenomenon Arati,
quae praecipuam apud Veteres gratiam et celebritatem ha-
buisse videtur, quippe jam Hieronymo memorata ‚ et, nisi
fallimur, a Prisciano vel tacite Avieno Periegeseos auctori
tributa, quod, qui Dionysium Periegetam latino carmine
verterat, idem Epitomen Phaenomenon , ex Arato haustam ,
quasi Avienum imitaturus conscripsit. Quamquam hoc opus
pro dignitate argumenti merito haberi pro primario Avieni
potest, pro aetate tamen et tempore scriptionis fortasse ex·
tremum, aut caeteris, quae habemus, posterius judicandum
est. Nempe haud aegre sententiae Nic. Antonii accedo ‚ qui
putat (1), Avienum duo Geographica opera prius, quam ad
Aratum accederet, a se edita, his versibus indicare (2) :

O mihi nota adyti jam numina Pammei,
Ο, per multa operum mea semper cura , Camenae!
Jam placet in superum visus sustollere caelum.

Et Avienum Phaenomena pariter, ac carmina Geographica
scripsisse, quum styli plures adfinitates , tum maxime phra-
sium utrimque adhibitamm manifesta similitudo declarat,
cujus hic unum tantum exemplum e multis aliis ponimus.
Avienus in Phaenom. Arati, v. 76, canit :

Major agit mentem solito Deus, ampla patescit
Cirrha mihi , et totis se Helicon inspirat ab antris.

(¹) Bibl. vet. Hisp. 11, 9, p. 160.
(ι) In Phaenom. v. 7¹ seq.

