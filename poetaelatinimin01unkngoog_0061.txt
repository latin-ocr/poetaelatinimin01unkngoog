ὄπ’ DE EDITORIBUS AVIENI.

VIII. Plane spurium et recentius in Hispania confictum,
· suppositumque Avieno , opus de urbibus Hispanioe mediter-
rancis Nic. Antonius memorat (1), et tria-ejus fragmenta
recitat, ab Hieronymo de Hz‘guera , et Petro de ‚Ros-m,
Μαίη-ω Gemite , in Historia Toletano , tum ab Alphonso
'renio Menesio in Historia Orbis producta, -quae partim

hexametris versibus, partim iambis , - de Carpetanorum no- .

mine a carpentis et equis curulibus ducende, tum de urbis
Toleti origine ab Hercule repetenda , agunt, sed a Nic. An-
tonio pessimae fraudis et ineptissimae inscitiae variis ex ratio-
nibus arguuntur, et Hieronymi Romani ab Higuera, J esuitae
Toletani et famosi falsarii, suspectis mercibus accensentur.
Nos ex his pariter, atque aliis Hispanorum commentis supra
memoratis, oppido intelligimus, quanto molimine illi suum
facere Avienum , atque ex nomine ejus aliquam gloriam suae
patriae adstruere laboraverint, quae Nic. Antonius multo fa-
cilius refutare, atque uno veluti ictu profligare potuisset, si
quidem falsissimam, cui ista superstructa sunt , opinionem·
de patria Avieni Hispania ipse non temere admisisset, aut
melius de ea ex antiquo monumento Avieni, quod ipsi
excussimus , edoctus fuisset.

Revertor nunc ad carmina Avieni, quae hoc volumine pro-
ponuntur, geographica , ut quid hactenus , a quibusque viris ,
in iis castigandis edendisque elaboratum sit, et quid.ipse ,
quibusque subsidiis instructuS, praestiterim, ostendam. Edi-
tiones eorum non admodum frequentes esse , e catalogo ,Α
quem subjungimus, adparet. Qui selecta eorum loca, aut
casu oblata separatis in libris correxerint et explicuerint,
haud multi inveniuntur: qui totum textum recensere adni-.
sus sit, et castigationes in eum collegerit, fortasse unus
Hudsonus est3 sed qui perpetua adnotatione emendan-
dum pariter ac illustrandum sumpserit, hactenus inveni

neminem.

(ι) Bibl. vet. Hisp. lib. 11, cap. 9, p. 162 aeq.

